---
layout: post
title: "Wytyczne do walnych zebrań sprawozdawczych w ROD w roku 2023"
categories: junk
author:
- KZD
meta: "Springfield"
---
 Krajowy Zarząd PZD w dniu 12 stycznia 2023 roku uchwałą nr 1/2023 przyjął wytyczne dla zarządów i komisji rewizyjnych ROD w sprawie przeprowadzenia walnych zebrań sprawozdawczych i konferencji delegatów w ROD w roku 2023 oraz wzorów druków do przeprowadzania tych zebrań, które przesyłamy Państwu w załączeniu.
 
W roku 2023 w ROD odbędą się ponownie walne zebrania sprawozdawcze (konferencje delegatów) na skutek podjętej przez Krajową Radę PZD w dniu 14 grudnia 2022 roku uchwały nr 1/XVII/2022 w sprawie przedłużenia kadencji organów Polskiego Związku Działkowców.

Krajowy Zarząd PZD informuje, że wytyczne do przeprowadzenia walnych zebrań oraz wzory dokumentów niezbędnych do ich przeprowadzenia przekazujemy w formie elektronicznej wyłącznie na oficjalne skrzynki e-mailowe wszystkich zarządów ROD założonych przez Jednostkę Krajową PZD. Dodatkowo Krajowy Zarząd PZD zleci na swój koszt wydruk wytycznych do przeprowadzenia walnych zebrań w ROD, wzorów dokumentów, jak również wytycznych do sporządzenia sprawozdań finansowych w ROD za 2022 rok oraz do opracowania preliminarzy finansowych ROD na rok 2023 wraz z wzorami niezbędnych dokumentów w specjalnej broszurze, która zostanie przekazana do ROD i Okręgów. 

Krajowy Zarząd PZD informuje również, że wzorem lat ubiegłych, zadecydował o wydrukowaniu zawiadomień na walne zebrania (konferencje delegatów) w formie kartek pocztowych, które po wydrukowaniu zostaną przekazane do biur okręgów, skąd zarządy ROD będą mogły odbierać odpowiednią do ilości członków PZD w swoim ROD liczbę zawiadomień. Druki zawiadomień są bezpłatne dla ROD. Koszty wydruku i dystrybucji pokrywa Krajowy Zarząd PZD.
 
**Krajowy Zarząd** 

**Polskiego Związku Działkowców**
